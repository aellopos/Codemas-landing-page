<!DOCTYPE html>

<html lang="cs">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../style.css?v2.0">
    <link rel="stylesheet" href="design.css?v2.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Open+Sans&display=swap" rel="stylesheet">
    <title>Codemas</title>
</head>

<body>
    <main>
        <div class="content">
            <h1>I. díl Codemas</h1>
            <p>Ahoj, vítej u prvního dílu letošní vánoční výzvy. Čeká nás důležitý úkol – společnými silami musíme
                zachránit pana Perníčka a jeho Vánoce. Navíc se u toho podíváme do světa programování. </p>

            <p>Takhle bude na konci vypadat naše hra:</p>

            <img src="pictures/I/final_game.png" alt="finalni podoba hry">

            <p>Pojďme začít tím, že si nastavíme prostředí, ve kterém celou hru budeme programovat. Mrkni do <a
                    href="https://docs.google.com/document/d/1ET5teL2qIZE4lii6A_0Kjzbyz2Ww2M_uaznnaDU7dgM/edit?usp=sharing"
                    target="_blank">prerekvizit</a>, kde zjistíš, jak si vytvořit účet v prostředí editoru <a
                    href="https://replit.com/" target="_blank">Repl.it</a>. Nemusíš si vytvářet nový projekt, budeme
                potřebovat několik předpřipravených kódů, proto si projekt prosím “naklonuj” z mého zadání, které najdeš
                <a href="https://replit.com/@aellopos/00-1" target="_blank">tady</a>. Stačí kliknout na Fork repl. Nový
                projekt se ti automaticky otevře ve tvém účtu.</p>

            <img src="pictures/I/fork.png" alt="klonovani repozitare">

            <p>Pokud máme projekt naklonovaný, můžeme se pustit do kódování! V projektu máme 3 soubory –
                <strong>index.html, style.css a script.js</strong>, zároveň máme k dispozici i složku s obrázky.</p>

            <h2>Zvětšení herní plochy</h2>
            <p>Herní ploše, do které umístíme panáčka a další herní objekty, se říká canvas. Canvas nám v HTML umožní
                vykreslovat různé obrázky a celkově obsahuje užitečné nástroje pro tvorbu webových her.</p>

            <p>Prozatím je náš canvas maličký a právě v JavaScriptu (zkráceně JS) mu určíme velikost. Jeho velikost
                budeme uchovávat v tzv. proměnné. Proměnná je jedna z nejzákladnějších věcí, která se v programování
                používá. Tak jako my si ukládáme naše myšlenky do paměti, i počítač si musí někam uložit specifické
                hodnoty, aby na ně nezapomněl, a my s nimi mohli pracovat. Proměnnou si tedy představ jako nějakou
                krabičku v paměti počítače, kam se ukládají informace.</p>

            <p>Proměnnou v JavaScriptu vytvoříme pomocí kouzelného slova <strong>let</strong> Možná už znáš odjinud
                deklaraci proměnné pomocí slova <strong>var</strong>. Pro naše účely dělá <strong>let a var</strong> v
                podstatě tu stejnou věc, my budeme používat modernější a novější <strong>let</strong>.</p>

            <p>Když chceme v JS vytvořit novou proměnnou, uděláme to tímto způsobem:</p>

            <p class="code">let myVariable</p>

            <p>Když do proměnné chceme vložit hodnotu, stačí napsat =, což je v JavaScriptu tzv. symbol přiřazení.</p>

            <p class="code">myVariable = 7</p>

            <p>Protože na začátku programu většinou potřebujeme založit proměnné a ihned do nich vložit nějaké startovní
                hodnoty, lze založení proměnné a přiřazení hodnoty udělat v jednom kroku (odborně se tomu říká
                deklarovat proměnnou):</p>

            <p class="code">let myVariable = 7</p>

            <p>Proměnnou pomocí slova <strong>let</strong> deklarujeme (založíme) pouze jednou. Potom už ji používáme a
                vkládáme do ní hodnotu pouze pomocí =.</p>

            <p class="code">let myVariable = 7

                // a o chvíli později už jenom…
                myVariable = 13
            </p>

            <p>Mimochodem, řádek začínající znaky // je komentář. Komentář je text, který se v programu ignoruje a
                neovlivňuje funkci kódu. Pomocí komentářů si můžeš do kódu dělat poznámky a spoustu poznámek najdeš i v
                ukázkovém kódu po každé lekci.</p>

            <p>Pokud nemáš s programováním zkušenosti z dřívějška, tak si všimni několika věcí:</p>

            <ul>
                <li>Na velikosti písmen záleží – myVariable je něco jiného než myvariable.</li>
                <li>Ve jménech proměnných nemohou být mezery. Když chceš vytvořit víceslovný název, použij zápis, kde
                    prvníPísmenoKaždéhoDalšíhoSlovaBudeVelké.</li>
                <li>Ve jménech proměnných jdou sice používat české znaky, ale je obvyklou praxí, že se používají jen
                    písmena anglické abecedy bez háčků a čárek.</li>
            </ul>

            <p>Ve script.js už máme připravený první řádek kódu:</p>

            <p class="code">let canvas = document.querySelector("#canvas")</p>

            <div class="btn-view">
                <a class="a-btn pvc" id="I-dil-pvc" href="#hd-content">Pokračovat ve čtení</a>
            </div>

            <div id="hd-content">

                <p>První řádek nám odchytil canvas z HTML a díky tomu s ním můžeme v JavaScriptu pracovat. Založme si
                    další 2 proměnné width a height, do kterých uložíme informaci o výšce a šířce:</p>

                <p class="code">let width = 600
                    let height = 600
                </p>

                <p>
                    A nyní nezbývá už nic jiného, než tyto dvě proměnné přiřadit výšce a šířce canvasu.
                </p>

                <p class="code">canvas.width = width
                    canvas.height = height</p>

                <p>Tímto doslova říkáme, že výška canvasu se rovná naší zadané výšce. Možná si říkáš, proč jsme tam tu
                    hodnotu nenapsali rovnou, ale vkládáme ji tam skrz proměnnou. Je to nejlepší řešení s ohledem do
                    budoucna. Kdybychom někdy v budoucnu chtěli měnit velikost canvas v kódu, budeme mít jistotu, že se
                    na začátku našeho JavaScriptu nachází výchozí velikost, kterou kdykoliv můžeme použít. Když obnovíš
                    stránku, měl by se ti canvas zvětšit.</p>

                <p>Dnes máme hotovo! Hru si můžeme zapnout a podívat se na ni. Hru zapneš za pomoci zeleného tlačítka
                    run.</p>

                <img src="pictures/I/prvni-spusteni.png" alt="klonovani repozitare">

                <h2>Na závěr</h2>

                <p>
                    První část kódu máme za sebou! Dobrá práce. Vzorový výsledek najdeš <a
                        href="https://replit.com/@aellopos/01-1" target="_blank">zde</a> (klikni na tlačítko "Show
                    files"). Už ve středu se vrhneme na generování celé herní plochy.
                </p>

                <p>A protože budeme psát spoustu různých závorek a dalších zajímavých znaků, tak tady je malý <a
                        href="https://drive.google.com/file/d/1Acu_f2HUzHEJftZ0F795tFxqODy-oRjG/view?usp=sharing"
                        target="_blank">tahák na klávesnici</a>.</p>

                <p>Pokud s něčím bojuješ, neboj se nám napsat pod příspěvek na naší <a
                        href="https://www.facebook.com/events/1276972712744334?ref=newsfeed" target="_blank">facebookové
                        události</a>, rádi ti pomůžeme. K dotazu ideálně pošli i URL adresu s odkazem na tvůj projekt.
                    :) </p>

                <p>Michal z Czechitas</p>
            </div>
        </div>
    </main>

    <script src="script.js"></script>
</body>

</html>